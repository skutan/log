# Skrá skoðun

Í þessum kafla rennum við yfir fyrirkomulagið við að skrá skoðanir í Skútuna.  Skoðunarskýrslur og handbækur lista upp þau lágmarks skoðunaratriði, sem skoðunarmaður skal taka afstöðu til í reglubundinni skoðun (s.s. búnaðarskoðun, bolskoðun, vél- og rafmagnsskoðun, rafmagnsskoðun, öxul- og stýrisskoðun, kranaskoðun).  

Til að útskýra aðferðir og virkni Skútunnar notum við 3 dæmi:
- skemmtibát, 
- farþegabát ﹤15m
- fiskiskip ≥ 24m.

Mikilvægt er að muna, **að skoðun tengist alltaf tilteknu skips skírteini.**

Í Skútunni fá öll **farþegaskip** óháð stærð útgefið **öryggisskírteini farþegaskips.**  Þegar skírteinið er gefið út, er það staðfesting á að skipið hafi staðist skoðun.  Skoðanir farþegaskipa tengjast því öryggisskírteini farþegaskips.

Öll skip sem eru 15 m og lengri að mestu lengd, fyrir utan skemmtibátar, fá einnig útgefið öryggisskírteini.  Skoðanir þessara skipa tengjast öryggisskírteini skipsins.

Önnur skip en þau sem talin eru upp að ofan (þ.e. skip sem eru allt að 15 m að mestu lengd, fyrir utan farþegaskip, og allir skemmtibátar) fá ekki útgefið öryggisskírteini.  Skoðanir þessara skipa tengjast haffærisskírteini skipsins.

Eins og áður hefur verið vikið að, þá birtast skírteini skipsins í skjámyndinni Útgáfa skírteina.  Þetta þýðir, að ef það birtist öryggisskírteini í skjámyndinni þá tengjast skoðanir skipsins öryggisskírteininu.  Ef ekkert öryggisskírteini birtist í skoðuninni þá tengjast skoðanir skipsins haffærisskírteininu.

Bendum á að það eru **tvær meginleiðir** fyrir skoðunaraðila til skráningar á skoðunum sem 
skal framkvæma:

<span class="badge green">Leið 1</span>
þar sem skoðanir eru tengdar skírteinunum og skoðunarhringurinn fyrir skírteinið birtist myndrænt. Skoðun sem á að færa, er valin úr skoðunarhringnum, sem birtist myndrænt.

<span class="badge green">Leið 2</span> þar sem skoðun er valin úr fellivalmynd (ýmist reglubundin skoðun eða aukaskoðun)
