# 5 ára skoðunarfyrirkomulag skipa


::: info Í þessum kafla
 verður fjallað um breytingu í utanumhaldi á skoðunum skipa með tilkomu nýju skipaskrárinnar. Hin raunverulega breyting felst í því, að ekki verður hægt lengur að hliðra skoðunum til í gegnum framlengingar eða endurskoðanir. Þannig skulu þá fara fram tiltekinn fjöldi skoðana yfir 5 ára tímabil.  Skoðanirnar verða mis yfirgripsmiklar eftir því hvar skipið er statt í skoðunarhringnum.  Stærsta skoðunin er í upphafi skoðunarhrings og er þá talað um **endurnýjunarskoðun (R)**.  Næst stærst er **milliskoðunin (I)** en hún fer fram á ári 2 eða 3. **Árlega skoðunin (A)** fer fram á ári 2 og 4.  Þetta er í samræmi við reglugerð nr.
[1017/2003](https://www.reglugerd.is/reglugerdir/allar/nr/1017-2003) um skoðanir skipa.
:::



<figure>
  <img src='/skodanir/images/gluggi-simple.png'>
  <figcaption>Innskráning</figcaption>
</figure> 
<!-- <figure>
  <img src='/skodanir/images/fyrirkomulag-w.png'>
  <figcaption>Innskráning</figcaption>
</figure>  -->


<figure>
  <img src='/skodanir/images/gluggi-dark.png'>
  <figcaption>Afmælisdagsetning er almennt ákvörðuð sem dagsetning síðustu öxulskoðunar</figcaption>
</figure> 


<br/><br/><br/>
Nokkrar breytingar sem verða á skoðunum þegar nýtt tölvukerfi er tekið í notkun:


<figure>
  <img src='/skodanir/images/velraf.png'>
  <figcaption>Innskráning</figcaption>
</figure> 

<figure>
  <img src='/skodanir/images/bolur2.png'>
  <figcaption>Innskráning</figcaption>
</figure> 

a. Bolskoðun, eins og við þekkjum hana í dag verður að tveimur skoðunum
> - Bolskoðun, ofan sjólínu, sem verður árleg skoðun
> - Botnskoðun, neðan sjólínu (á þurru / í slipp), sem skal fara fram tvisvar yfir 5 ár með mest 36 mánaða millibili

b. Þykktarmæling verður hluti af botnskoðun, en ekki færð sem sér skoðun

c. Vélskoðun og rafmagnsskoðun sameinast í eina skoðun, sem heitir Vél- og rafmagnsskoðun


<u>Skoðunarhandbækur haldast óbreyttar</u>, en skýrslur fyrir bolskoðun (ofan sjólínu), búnaðarskoðun, vél- og rafmagnsskoðun verða kafla skiptar í endurnýjunarskoðun, árlega skoðun og milliskoðun og kemur tölvukerfið með viðeigandi sniðmát fyrir skoðunina, eftir því skipið er statt í skoðunarhringnum.


::: details Orðskýringar
**Upphaf skoðunarhrings**, er þegar skoðunarhringur byrjar og allar skoðanir eru framkvæmdar.  Ef skip fær útgefið öryggisskírteini (skip yfir 15 m), þá skal öryggisskírteinið útgefið þegar skoðunum er lokið í upphafi skoðunarhings.  Gildistími öryggisskírteinis kallast afmælis dagsetning.

**Lok skoðunarhrings**, er þegar núverandi skoðunarhring lýkur og nýr skoðunarhringur byrjar.  Öryggisskírteinið rennur þá út og því þarf að framkvæma allar skoðanir. 


<figure>
  <img src='/skodanir/images/gluggi2.png'>
  <figcaption>Innskráning</figcaption>
</figure> 



**Afmælisdagsetning**, er dagsetningin þegar skoðunarhring lýkur og er gildisdagsetningin á öryggisskírteininu.

**Skoðunargluggi**, er venjulegast +/-3 mánuðir (nema þegar komið er í lokin á skoðunarhring) og er það svigrúm sem útgerð hefur til að láta framkvæma skoðanir.  Þetta þýðir að venjulegast hefur útgerð 6 mánaða glugga til að framkvæma skoðun.

**Aukaskoðun**, er skoðun sem er framkvæmd til viðbótar við reglubundnar skoðanir t.d. tengt tjóni og viðgerðum á skipi, meiriháttar breytingar á skipi (s.s. lenging) eða ef aðrar ástæður kalla á aukaskoðun.  Aukaskoðun er því ekki reglubundin skoðun.

::: 



## Breytt fyrirkomulag skoðana
Með reglugerð um skoðanir á skipum og búnaði þeirra, nr. 1017/2003, var innleitt skoðunarfyrirkomulag fyrir skip sem byggir á skoðunarhringjum. 

Skoðunarhringir virka þannig, að allar skoðanir skips skulu vera framkvæmdar miðað við tiltekna dagsetningu ár hvert, sem kallast **afmælisdagsetning**. Svigrúmið sem útgerðarmenn hafa til að framkvæma þessar skoðanir á skipum sínum, er venjulegast ±3 mánuðir miðað við þessa dagsetningu og er þá talað um **“skoðunarglugga”**. 

Skoðunarfyrirkomulagið sem hér um ræðir á rætur að rekja t.d. til SOLAS sáttmálans um kaupskip í millilandasiglingum og Höfðaborgar samkomulagsins við Torremolinos bókunina um fiskiskip.

Í grundvallaratriðum virkar kerfið þannig að t.d. nýtt skip, byrjar í 5 ára skoðunarhring (60 mánuðir) með því að allar skoðanir eru framkvæmdar. Hér er talað um upphaf skoðunarhrings. Þegar öllum skoðunum er lokið fá flest skip yfir 15 m útgefið öryggisskírteini með 5 ára gildistíma *(Farþegaskip fá útgefið öryggisskírteini með mest 1 árs gildistíma (12 mánuðir))*, sem árita þarf árlega eftir að viðeigandi skoðunum hefur verið lokið á fullnægjandi hátt. Öryggisskírteinið er með útgáfudagsetningu og gildir til dagsetningu. Dagsetning (dagur og mánuður) gildir til kallast afmælisdagsetning skoðunarhrings / öryggisskírteinis. Þetta er sú dagsetning (dagur og mánuður) þegar skoðunarhring lýkur (lok skoðunarhrings, sem er þá einnig upphaf á nýjum skoðunarhring) þ.e. 5 árum eftir að hringurinn hófst.

Skip undir 15 m fá ekki öryggisskírteini (*Öll farþegaskip óháð stærð fá útgefið öryggisskírteini með mest 1 árs gildistíma (12 mánuðir)*) eins og staðan er í dag, en að sama skapi er talað um upphaf skoðunarhrings og afmælisdagsetningu skoðunarhrings fyrir þessi skip (lok skoðunarhrings). 

Ef skoðanir eru ekki framkvæmdar innan skoðunarglugga þá fellur viðkomandi skírteini úr gildi sjálfkrafa, sem skoðunin tilheyrir.




## Að staðsetja skip í 5 ára skoðunarhring

Þegar staða skipa í dag samkvæmt skipaskrá er borin saman við þetta skoðunarfyrirkomulag kemur í ljós að í sumum tilfellum mun flutningur á milli kerfa ekki alltaf ganga alveg snurðulaust fyrir sig. Hér er átt við að í sumum tilfellum hafa skoðanir á skipum verið framkvæmdar nokkuð dreift yfir árið, t.d. vélbúnaður verið skoðaður í janúar, búnaður í ágúst, bolur í mars og því ekki alltaf auðvelt að staðsetja skip í nýju skoðunarkerfi og ákvarða afmælisdagsetningu.

Afmælisdagsetningu skips mun ákvarðast af gildistíma öxulskoðunar til samræmis við ákvæði í reglugerð nr. 1017/2003 um skoðanir skipa.

Útgangspunkturinn við að staðsetja skip í nýju kerfi, er að öxulskoðun, þykktarmæling (þar sem hún á við) og bolskoðun eru framkvæmdar meðan skipið er í slipp og því í meirihluta tilfella framkvæmdar á sama tíma. Í mörgum tilvikum framkvæmast búnaður og vél einnig í sama mánuði þó það sé ekki algilt.  Jafnframt, þá skulu allar skoðanir framkvæmdar í upphafi skoðunarhrings og öxull, þykktarmæling (þar sem hún á við) framkvæmast einu sinni í skoðunarhringnum. **Gildis dagsetning öxulskoðunar (gildir til), mun ákvarða lok skoðunarhrings og því upphaf hans.**

Í þeim tilfellum þar sem ekki gengur jafn auðveldlega að staðsetja skip mun Samgöngustofa hafa samráð við útgerðir skipanna.



 ## Skoðunarhringur, 5 ára

Í 5 ára skoðunarhring, skulu allir þættir skipsins skoðaðir árlega í einhverju mæli.  Skoðanirnar eru þannig mis ítarlegar eftir því hvar er skipið er statt í skoðunarhringnum (skip önnur en farþegaskip).  Í upphafi skoðunarhrings fer fram 5 ára endurnýjunarskoðun (e. renewal), sem er sú skoðun sem er stærst í umfangi.  Á ári 1 og 4 fer fram árleg skoðun (e. annual), en hún er minnst í umfangi.  Á ári 2 eða 3 fer fram milliskoðun (e. intermediate).  Ef milliskoðun fer fram á ári 2 þá skal fara fram árleg skoðun á ári 3 og öfugt.  

Bolskoðun verður í raun árlega skoðun í 5 ára hring og þá er um að ræða skoðun **ofan sjólínu.**

Botn skipsins, <u>neðan sjólínu</u> skal skoðast tvisvar yfir 5 ára skoðunarhringinn með mest 36 mánaða millibili og kallast sú skoðun **Botnskoðun**.  

Botnskoðun skal alltaf fara fram sem hluti af 5 ára endurnýjunarskoðuninni.  Þá skal þykktarmæling einnig fara fram í 5 ára endurnýjunar skoðun sem og öxul- og stýrisskoðun.

Botnskoðun, sem hluti af 5 ára endurnýjunarskoðun má í raun framkvæmast frá og með 4 árlegu skoðuninni til og með 5 ára endurnýjunarskoðuninni.

Skútan reiknar út skoðunarglugga fyrir botnskoðun ásamt öxul- og stýrisskoðun ogbirtast hann myndrænt undir viðkomandi öryggisskírteini.

Með því velja `Nánar` hnappinn við öryggisskírteinið birtist skoðunarhringurinn myndrænt:

